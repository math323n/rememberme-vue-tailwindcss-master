# Design Vue app med Tailwindcss
Denne opgave skal give dig kendskab til tailwindcss. Specifikt hvordan du opretter et Vue projekt med Tailwind og hvordan du bruger css klasserne til at få din side til at ligne det udleverede screenshot. Læringsmålene er:

* Jeg kan oprette et Vue projekt der bruger Tailwindcss
* Jeg kan efterligne et udleveret design ved brug af Tailwindcss

For at kunne lave opgaven skal du have kendskab til Vue. Hvis du vil lave logikken til siden, så kan det være en fordel, at have lavet sektion 10 af Maximillians vue kursus på Udemy.

## Opgaven
I denne opgave skal du lave et nyt Vue projekt som bruger [tailwindcss](https://tailwindcss.com/) til, at style en side så den ligner dette screenshot. Du behøver ikke få det til at ligne præcist, da det mere handler om, at du får erfaring med at bruge forskellige css klasser og selv finde frem til dem, i den [officielle dokumentation](https://tailwindcss.com/docs). Brug dokumentationen til at finde ud af at starte et nyt projekt og til at finde forskellige klasser, som kan få det til at ligne.

![En lækker ](screenshot.jpg)

Når du er færdig med opgaven skal der ligge et git repository på GitHub. Send linket til din lærer.

### Ekstraopgaver
Hvis du bliver færdig hurtigt kan du lave nogle ekstraopgaver

* Opret hover effekter
* Tilføj transitions til elementer med hover
* Lav et dark-theme

## Tegn for færdiggørrelse
Tegn på hvad du har lært i opgaven

* Jeg kender til nogle af mulighederne ved at bruge et CSS framework som Tailwindcss
* Jeg har fået overblik over en del af Tailwind dokumentationen
* Jeg har fået erfaring med at lave Vue components med tailwindcss
* Jeg har sent link til GitHub til min lærer
